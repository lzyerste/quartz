<!doctype html><html lang=en><head><meta charset=utf-8><meta name=description content="秦纪二  link
起阏逢阉茂，尽玄黓执徐，凡十九年。
始皇帝下二十年（甲戌，公元前二二七年） 荆轲至咸阳，因王宠臣蒙嘉卑辞以求见，王大喜，朝服，设九宾而见之。荆轲奉图以进于王，图穷而匕首见，因把王袖而揕之；未至身，王惊起，袖绝。荆轲逐王，王环柱而走。群臣皆愕，卒起不意，尽失其度。而秦法，群臣侍殿上者不得操尺寸之兵，左右以手共搏之，且曰：“王负剑！”负剑，王遂拔以击荆轲，断其左股。荆轲废，乃引匕首擿王，中铜柱。自知事不就，骂曰：“事所以不成者，以欲生劫之，必得约契以报太子也！”遂体解荆轲以徇。王于是大怒，益发兵诣赵，就王翦以伐燕，与燕师、代师战于易水之西，大破之。
始皇帝下二十一年（乙亥，公元前二二六年） 冬，十月，王翦拔蓟，燕王及太子率其精兵东保辽东，李信急追之。代王嘉遗燕王书，令杀太子丹以献。丹匿衍水中，燕王使使斩丹，欲以献王，王复进兵攻之。
王贲伐楚，取十馀城。王问于将军李信曰：“吾欲取荆，于将军度用几何人而足？”李信曰：“不过用二十万。”王以问王翦，王翦曰：“非六十万人不可。”王曰：“王将军老矣，何怯也！”遂使李信、蒙恬将二十万人伐楚；王翦因谢病归频阳。
始皇帝下二十二年（丙子，公元前二二五年） 王贲伐魏，引河沟以灌大梁。三月，城坏。魏王假降，杀之，遂灭魏。
王使人谓安陵君曰：“寡人欲以五百里地易安陵。”安陵君曰：“大王加惠，以大易小，甚幸。虽然，臣受地于魏之先王，愿终守之，弗敢易。”王义而许之。
李信攻平舆，蒙恬攻寝，大破楚军。信又攻鄢郢，破之，于是引兵而西，与蒙恬会城父，楚人因随之，三日三夜不顿舍，大败李信，入两壁，杀七都尉；李信奔还。
王闻之，大怒，自至频阳谢王翦曰：“寡人不用将军谋，李信果辱秦军。将军虽病，独忍弃寡人乎！”王翦谢病不能将，王曰：“已矣，勿复言！”王翦曰：“必不得已用臣，非六十万人不可！”王曰：“为听将军计耳。”于是王翦将六十万人伐楚。王送至霸上，王翦请美田宅甚众。王曰：“将军行矣，何忧贫乎！”王翦曰：“为大王将，有功，终不得封侯，故及大王之向臣，以请田宅为子孙业耳。”王大笑。王翦既行，至关，使使还请善田者五辈。或曰：“将军之乞贷亦已甚矣！”王翦曰：“不然。王怚中而不信人，今空国中之甲士而专委于我，我不多请田宅为子孙业以自坚，顾令王坐而疑我矣。”
始皇帝下二十三年（丁丑，公元前二二四年） 王翦取陈以南至平舆。楚人闻王翦益军而来，乃悉国中兵以御之；王翦坚壁不与战。楚人数挑战，终不出。王翦日休士洗沐，而善饮食，抚循之；亲与士卒同食。久之，王翦使人问：“军中戏乎？”对曰：“方投石、超距。”王翦曰：“可用矣！”楚既不得战，乃引而东。王翦追之，令壮士击，大破楚师，至蕲南，杀其将军项燕，楚师遂败走。王翦因乘胜略定城邑。
始皇帝下二十四年（戊寅，公元前二二三年） 王翦、蒙武虏楚王负刍，以其地置楚郡。
始皇帝下二十五年（己卯，公元前二二二年） 大兴兵，使王贲攻辽东，虏燕王喜。"><title>秦纪二</title><meta name=viewport content="width=device-width,initial-scale=1"><link rel="shortcut icon" type=image/png href=https://lzyerste.github.io/quartz//icon.png><link href="https://fonts.googleapis.com/css2?family=Inter:wght@400;600;700&family=Source+Sans+Pro:wght@400;600;700&family=Fira+Code:wght@400;700&display=swap" rel=stylesheet><link href=https://lzyerste.github.io/quartz/styles.48db36360688fe00f0a39f3cf1417c4b.min.css rel=stylesheet><script src=https://lzyerste.github.io/quartz/js/darkmode.46b07878b7f5d9e26ad7a3c40f8a0605.min.js></script>
<link rel=stylesheet href=https://cdn.jsdelivr.net/npm/katex@0.15.1/dist/katex.min.css integrity=sha384-R4558gYOUz8mP9YWpZJjofhk+zx0AS11p36HnD2ZKj/6JR5z27gSSULCNHIRReVs crossorigin=anonymous><script defer src=https://cdn.jsdelivr.net/npm/katex@0.15.1/dist/katex.min.js integrity=sha384-z1fJDqw8ZApjGO3/unPWUPsIymfsJmyrDVWC8Tv/a1HeOtGmkwNd/7xUS0Xcnvsx crossorigin=anonymous></script>
<script defer src=https://cdn.jsdelivr.net/npm/katex@0.15.1/dist/contrib/auto-render.min.js integrity=sha384-+XBljXPPiv+OzfbB3cVmLHf4hdUFHlWNZN5spNQ7rmHTXpd7WvJum6fIACpNNfIR crossorigin=anonymous></script>
<script>document.addEventListener("DOMContentLoaded",function(){renderMathInElement(document.body,{delimiters:[{left:"$$",right:"$$",display:!0},{left:"$",right:"$",display:!1}],throwOnError:!1})})</script><script>const BASE_URL="https://lzyerste.github.io/quartz/",fetchData=Promise.all([fetch("https://lzyerste.github.io/quartz/indices/linkIndex.50c4240069c792e73a95b852d796dd1a.min.json").then(e=>e.json()).then(e=>({index:e.index,links:e.links})),fetch("https://lzyerste.github.io/quartz/indices/contentIndex.99b5c0eb3f1e2103ee6e3ad883e619ee.min.json").then(e=>e.json())]).then(([{index:e,links:t},n])=>({index:e,links:t,content:n}))</script></head><script async src="https://www.googletagmanager.com/gtag/js?id=G-XYFD95KB4J"></script>
<script>var doNotTrack=!1;if(!doNotTrack){window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-XYFD95KB4J",{anonymize_ip:!1})}</script><body><div id=search-container><div id=search-space><input autocomplete=off id=search-bar name=search type=text aria-label=Search placeholder="Search for something..."><div id=results-container></div></div></div><script src=https://cdn.jsdelivr.net/npm/flexsearch@0.7.21/dist/flexsearch.bundle.js integrity="sha256-i3A0NZGkhsKjVMzFxv3ksk0DZh3aXqu0l49Bbh0MdjE=" crossorigin=anonymous defer></script>
<script defer src=https://lzyerste.github.io/quartz/js/search.7861a82db330f0a40935b7458fee3a02.min.js></script><div class=singlePage><header><h1 id=page-title><a href=https://lzyerste.github.io/quartz/>🪴 Quartz 3.2</a></h1><svg tabindex="0" id="search-icon" aria-labelledby="title desc" role="img" xmlns="http://www.w3.org/2000/svg" viewBox="0 0 19.9 19.7"><title id="title">Search Icon</title><desc id="desc">Icon to open search</desc><g class="search-path" fill="none"><path stroke-linecap="square" d="M18.5 18.3l-5.4-5.4"/><circle cx="8" cy="8" r="7"/></g></svg><div class=spacer></div><div class=darkmode><input class=toggle id=darkmode-toggle type=checkbox tabindex=-1>
<label id=toggle-label-light for=darkmode-toggle tabindex=-1><svg xmlns="http://www.w3.org/2000/svg" xmlns:xlink="http://www.w3.org/1999/xlink" id="dayIcon" viewBox="0 0 35 35" style="enable-background:new 0 0 35 35"><title>Light Mode</title><path d="M6 17.5C6 16.672 5.328 16 4.5 16h-3C.672 16 0 16.672.0 17.5S.672 19 1.5 19h3C5.328 19 6 18.328 6 17.5zM7.5 26c-.414.0-.789.168-1.061.439l-2 2C4.168 28.711 4 29.086 4 29.5 4 30.328 4.671 31 5.5 31c.414.0.789-.168 1.06-.44l2-2C8.832 28.289 9 27.914 9 27.5 9 26.672 8.329 26 7.5 26zm10-20C18.329 6 19 5.328 19 4.5v-3C19 .672 18.329.0 17.5.0S16 .672 16 1.5v3C16 5.328 16.671 6 17.5 6zm10 3c.414.0.789-.168 1.06-.439l2-2C30.832 6.289 31 5.914 31 5.5 31 4.672 30.329 4 29.5 4c-.414.0-.789.168-1.061.44l-2 2C26.168 6.711 26 7.086 26 7.5 26 8.328 26.671 9 27.5 9zM6.439 8.561C6.711 8.832 7.086 9 7.5 9 8.328 9 9 8.328 9 7.5c0-.414-.168-.789-.439-1.061l-2-2C6.289 4.168 5.914 4 5.5 4 4.672 4 4 4.672 4 5.5c0 .414.168.789.439 1.06l2 2.001zM33.5 16h-3c-.828.0-1.5.672-1.5 1.5s.672 1.5 1.5 1.5h3c.828.0 1.5-.672 1.5-1.5S34.328 16 33.5 16zM28.561 26.439C28.289 26.168 27.914 26 27.5 26c-.828.0-1.5.672-1.5 1.5.0.414.168.789.439 1.06l2 2C28.711 30.832 29.086 31 29.5 31c.828.0 1.5-.672 1.5-1.5.0-.414-.168-.789-.439-1.061l-2-2zM17.5 29c-.829.0-1.5.672-1.5 1.5v3c0 .828.671 1.5 1.5 1.5s1.5-.672 1.5-1.5v-3C19 29.672 18.329 29 17.5 29zm0-22C11.71 7 7 11.71 7 17.5S11.71 28 17.5 28 28 23.29 28 17.5 23.29 7 17.5 7zm0 18c-4.136.0-7.5-3.364-7.5-7.5s3.364-7.5 7.5-7.5 7.5 3.364 7.5 7.5S21.636 25 17.5 25z"/></svg></label><label id=toggle-label-dark for=darkmode-toggle tabindex=-1><svg xmlns="http://www.w3.org/2000/svg" xmlns:xlink="http://www.w3.org/1999/xlink" id="nightIcon" viewBox="0 0 100 100" style="enable-background='new 0 0 100 100'"><title>Dark Mode</title><path d="M96.76 66.458c-.853-.852-2.15-1.064-3.23-.534-6.063 2.991-12.858 4.571-19.655 4.571C62.022 70.495 50.88 65.88 42.5 57.5 29.043 44.043 25.658 23.536 34.076 6.47c.532-1.08.318-2.379-.534-3.23-.851-.852-2.15-1.064-3.23-.534-4.918 2.427-9.375 5.619-13.246 9.491-9.447 9.447-14.65 22.008-14.65 35.369.0 13.36 5.203 25.921 14.65 35.368s22.008 14.65 35.368 14.65c13.361.0 25.921-5.203 35.369-14.65 3.872-3.871 7.064-8.328 9.491-13.246C97.826 68.608 97.611 67.309 96.76 66.458z"/></svg></label></div></header><article><h1>秦纪二</h1><p class=meta>Last updated Unknown</p><ul class=tags></ul><h1 id=秦纪二>秦纪二</h1><p><a href=https://so.gushiwen.org/guwen/bookv_46653FD803893E4F140F6763FC64AAEB.aspx rel=noopener>link</a></p><p>起阏逢阉茂，尽玄黓执徐，凡十九年。</p><h2 id=始皇帝下二十年甲戌公元前二二七年>始皇帝下二十年（甲戌，公元前二二七年）</h2><p><code>荆轲</code>至咸阳，因王宠臣蒙嘉卑辞以求见，王大喜，朝服，设九宾而见之。荆轲奉图以进于王，图穷而匕首见，因把王袖而揕之；未至身，王惊起，袖绝。荆轲逐王，王环柱而走。群臣皆愕，卒起不意，尽失其度。而秦法，群臣侍殿上者不得操尺寸之兵，左右以手共搏之，且曰：“王负剑！”负剑，王遂拔以击荆轲，断其左股。荆轲废，乃引匕首擿王，中铜柱。自知事不就，骂曰：“事所以不成者，以欲生劫之，必得约契以报太子也！”遂体解荆轲以徇。王于是大怒，益发兵诣赵，就王翦以伐燕，与燕师、代师战于易水之西，大破之。</p><h2 id=始皇帝下二十一年乙亥公元前二二六年>始皇帝下二十一年（乙亥，公元前二二六年）</h2><p>冬，十月，王翦拔蓟，燕王及太子率其精兵东保辽东，李信急追之。代王嘉遗燕王书，令杀太子丹以献。丹匿衍水中，燕王使使斩丹，欲以献王，王复进兵攻之。</p><p><code>王贲</code>伐楚，取十馀城。王问于将军李信曰：“吾欲取荆，于将军度用几何人而足？”李信曰：“不过用二十万。”王以问王翦，王翦曰：“非六十万人不可。”王曰：“王将军老矣，何怯也！”遂使李信、蒙恬将二十万人伐楚；王翦因谢病归频阳。</p><h2 id=始皇帝下二十二年丙子公元前二二五年>始皇帝下二十二年（丙子，公元前二二五年）</h2><p><code>王贲</code>伐魏，引河沟以灌大梁。三月，城坏。魏王假降，杀之，遂灭魏。</p><p>王使人谓<code>安陵君</code>曰：“寡人欲以五百里地易安陵。”安陵君曰：“大王加惠，以大易小，甚幸。虽然，臣受地于魏之先王，愿终守之，弗敢易。”王义而许之。</p><p>李信攻平舆，蒙恬攻寝，大破楚军。信又攻鄢郢，破之，于是引兵而西，与蒙恬会城父，楚人因随之，三日三夜不顿舍，大败李信，入两壁，杀七都尉；李信奔还。</p><p>王闻之，大怒，自至频阳谢王翦曰：“寡人不用将军谋，李信果辱秦军。将军虽病，独忍弃寡人乎！”王翦谢病不能将，王曰：“已矣，勿复言！”王翦曰：“必不得已用臣，非六十万人不可！”王曰：“为听将军计耳。”于是王翦将六十万人伐楚。王送至霸上，王翦请美田宅甚众。王曰：“将军行矣，何忧贫乎！”王翦曰：“为大王将，有功，终不得封侯，故及大王之向臣，以请田宅为子孙业耳。”王大笑。王翦既行，至关，使使还请善田者五辈。或曰：“将军之乞贷亦已甚矣！”王翦曰：“不然。王怚中而不信人，今空国中之甲士而专委于我，我不多请田宅为子孙业以自坚，顾令王坐而疑我矣。”</p><h2 id=始皇帝下二十三年丁丑公元前二二四年>始皇帝下二十三年（丁丑，公元前二二四年）</h2><p>王翦取陈以南至平舆。楚人闻王翦益军而来，乃悉国中兵以御之；王翦坚壁不与战。楚人数挑战，终不出。王翦日休士洗沐，而善饮食，抚循之；亲与士卒同食。久之，王翦使人问：“军中戏乎？”对曰：“方投石、超距。”王翦曰：“可用矣！”楚既不得战，乃引而东。王翦追之，令壮士击，大破楚师，至蕲南，杀其将军项燕，楚师遂败走。王翦因乘胜略定城邑。</p><h2 id=始皇帝下二十四年戊寅公元前二二三年>始皇帝下二十四年（戊寅，公元前二二三年）</h2><p>王翦、蒙武虏楚王负刍，以其地置楚郡。</p><h2 id=始皇帝下二十五年己卯公元前二二二年>始皇帝下二十五年（己卯，公元前二二二年）</h2><p>大兴兵，使王贲攻辽东，虏燕王喜。</p><p>臣光曰：燕丹不胜一朝之忿以犯虎狼之秦，轻虑浅谋，挑怨速祸，使召公之庙不祀忽诸，罪孰大焉！而论者或谓之贤，岂不过哉！</p><p>夫为国家者，任官以才，立政以礼，怀民以仁，交邻以信。是以官得其人，政得其节，百姓怀其德，四邻亲其义。夫如是，则国家安如磐石，炽如焱火。触之者碎，犯之者焦，虽有强暴之国，尚何足畏哉！丹释此不为，顾以万乘之国，决匹夫之怒，逞盗贼之谋，功隳身戮，社稷为墟，不亦悲哉！</p><p>夫其膝行、蒲伏，非恭也；复言、重诺，非信也；糜金、散玉，非惠也；刎首、决腹，非勇也。要之，谋不远而动不义，其楚白公胜之流乎！</p><p>荆轲怀其豢养之私，不顾七族，欲以尺八匕首强燕而弱秦，不亦愚乎！故扬子论之，以要离为蛛蝥之靡，聂政为壮士之靡，荆轲为刺客之靡，皆不可谓之义。又曰：“荆轲，君子盗诸！”善哉！</p><p>王贲攻代，虏代王嘉。</p><p>王翦悉定荆江南地，降百越之君，置<code>会稽郡</code>。</p><p>五月，天下大酺。</p><p>初，齐君王后贤，事秦谨，与诸侯信；齐亦东边海上。秦日夜攻三晋、燕、楚，五国各自救，以故齐王建立四十馀年不受兵。及君王后且死，戒王<code>建</code>曰：“群臣之可用者某。”王曰：“请书之。”君王后曰：“善！”王取笔牍受言，君王后曰；“老妇已忘矣。”君王后死，后<code>胜</code>相齐，多受秦间金。宾客入秦，秦又多与金。客皆为反间，劝王朝秦，不修攻战之备，不助五国攻秦，秦以故得灭五国。</p><p>齐王将入朝，雍门司马前曰：“所为立王者，为社稷耶，为王耶？”王曰：“为社稷。”司马曰：“为社稷立王，王何以去社稷而入秦？”齐王还车而反。</p><p>即墨大夫闻之，见齐王曰：“齐地方四千里，带甲数百万。夫三晋大夫皆不便秦，而在阿、鄄之间者百数；王收而与之百万人之众，使收三晋之故地，即临晋之关可以入矣。鄢郢大夫不欲为秦，而在城南下者百数，王收而与之百万之师，使收楚故地，即武关可以入矣。如此，则齐威可立，秦国可亡，岂特保其国家而已哉！”齐王不听。</p><h2 id=始皇帝下二十六年庚辰公元前二二一年>始皇帝下二十六年（庚辰，公元前二二一年）</h2><p><code>王贲</code>自燕南攻齐，猝入临淄，民莫敢格者。秦使人诱齐王，约封以五百里之地。齐王遂降，秦迁之共，处之松柏之间，饿而死。齐人怨王建不早与诸侯合从，听奸人宾客以亡其国，歌之曰：“松耶，柏耶，住建共者客耶！”疾建用客之不详也。</p><p>臣光曰：从衡之说虽反覆百端，然大要合从者，六国之利也。昔先王建万国，亲诸侯，使之朝聘以相交，飨宴以相乐，会盟以相结者，无他，欲其同心戮力以保国家也。向使六国能以信义相亲，则秦虽强暴，安得而亡之哉！夫三晋者，齐、楚之籓蔽；齐、楚者，三晋之根柢；形势相资，表里相依。故以三晋而攻齐、楚，自绝其根柢也；以齐、楚而攻三晋，自撤其籓蔽也。安有撤其籓蔽以媚盗，曰“盗将爱我而不攻”，岂不悖哉！</p><p>王初并天下，自以为德兼三皇，功过五帝，乃更号曰“<code>皇帝</code>”，命为“<code>制</code>”，令为“<code>诏</code>”，自称曰“<code>朕</code>”。追尊庄襄王为太上皇。制曰：“死而以行为谥，则是子议父，臣议君也，甚无谓。自今以来，除谥法。朕为始皇帝，后世以计数，二世、三世至于万世，传之无穷。”</p><p>初，齐威、宣之时，邹衍论著终始五德之运；及始皇并天下，齐人奏之。始皇采用其说，以为周得火德，秦代周，从所不胜，为水德。始改年，朝贺皆自十月朔；衣服、旌旄、节旗皆尚黑，数以六为纪。</p><p>丞相<code>绾</code>等言：“燕、齐、荆地远，不为置王，无以镇之。请立诸子。”始皇下其议。廷尉<code>斯</code>曰：“周文、武所封子弟同姓甚众，然后属疏远，相攻击如仇雠，周天子弗能禁止。今海内赖陛下神灵一统，皆为郡、县，诸子功臣以公赋税重赏赐之，甚足易制，天下无异意，则安宁之术也。置诸侯不便。”始皇曰：“天下共苦战斗不休，以有侯王。赖宗庙，天下初定，又复立国，是树兵也；而求其宁息，岂不难哉！廷尉议是。”</p><p>分天下为三十六郡，郡置守、尉、监。</p><p>收天下兵聚咸阳，销以为锺鐻、金人十二，重各千石，置宫廷中。一法度、衡、石、丈尺。徙天下豪杰于咸阳十二万户。</p><p>诸庙及章台、上林皆在渭南。每破诸侯，写放其宫室，作之咸阳北阪上，南临渭，自雍门以东至泾、渭，殿屋、复道、周阁相属，所得诸侯美人、钟鼓以充入之。</p><h2 id=始皇帝下二十七年辛巳公元前二二零年>始皇帝下二十七年（辛巳，公元前二二零年）</h2><p>始皇巡陇西、北地，至鸡头山，过回中焉。作信宫渭南，已，更命曰极庙。自极庙道通骊山，作甘泉前殿，筑甬道自咸阳属之，治驰道于天下。</p><h2 id=始皇帝下二十八年壬午公元前二一九年>始皇帝下二十八年（壬午，公元前二一九年）</h2><p>始皇东行郡、县，上邹峄山，立石颂功业。于是召集鲁儒生七十人，至泰山下，议封禅。诸儒或曰：“古者封禅，为蒲车，恶伤山之土石、草木；扫地而祭，席用菹秸。”议各乖异。始皇以其难施用，由此绌儒生。而遂除车道，上自太山阳至颠，立石颂德；从阴道下，禅于梁父。其礼颇采太祝之祀雍上帝所用，而封藏皆秘之，世不得而记也。</p><p>于是始皇遂东游海上，行礼祠名山、大川及八神。始皇南登琅邪，大乐之，留三月，作琅邪台，立石颂德，明得意。</p><p>初，燕人宋毋忌、羡门子高之徒称有仙道、形解销化之术，燕、齐迂怪之士皆争传习之。自齐威王、宣王、燕昭王皆信其言，使人入海求<code>蓬莱</code>、<code>方丈</code>、<code>瀛洲</code>，云此三神山在勃海中，去人不远。患且至，则风引舡去。尝有至者，诸仙人及不死之药皆在焉。及始皇至海上，诸方士齐人徐市等争上书言之，请得齐戒与童男女求之。于是遣徐市发童男女数千人入海求之。舡交海中，皆以风解，曰：“未能至，望见之焉。”</p><p>始皇还，过彭城，斋戒祷祠，欲出周鼎泗水，使千人没水求之，弗得。乃西南渡淮水，之衡山、南郡。浮江至湘山祠，逢大风，几不能渡。上问博士曰：“湘君何神？”对曰：“闻之：尧女，舜之妻，葬此。”始皇大怒，使刑徒三千人皆伐湘山树，赭其山。遂自南郡由关武归。</p><p>初，韩人<code>张良</code>，其父、祖以上五世相韩。及韩亡，良散千金之产，欲为韩报仇。</p><h2 id=始皇帝下二十九年癸未公元前二一八年>始皇帝下二十九年（癸未，公元前二一八年）</h2><p>始皇东游，至阳武博浪沙中，张良令力士操铁椎狙击始皇，误中副车。始皇惊，求，弗得；令天下大索十日。</p><p>始皇遂登之罘，刻石；旋，之琅邪，道上党入。</p><h2 id=始皇帝下三十一年乙酉公元前二一六年>始皇帝下三十一年（乙酉，公元前二一六年）</h2><p>使黔首自实田。</p><h2 id=始皇帝下三十二年丙戌公元前二一五年>始皇帝下三十二年（丙戌，公元前二一五年）</h2><p>始皇之碣石，使燕人卢生求羡门，刻碣石门。坏城郭，决通堤坊。始皇巡北边，从上郡入。卢生使入海还，因奏《录图书》曰：“亡秦者胡也。”始皇乃遣将军蒙恬发兵三十万人，北伐匈奴。</p><h2 id=始皇帝下三十三年丁亥公元前二一四年>始皇帝下三十三年（丁亥，公元前二一四年）</h2><p>发诸尝逋亡人、赘婿、贾人为兵，略取南越陆梁地，置桂林、南海、象郡；以谪徙民五十万人戍五岭，与越杂处。</p><p><code>蒙恬</code>斥逐匈奴，收河南地为四十四县。筑长城，因地形，用制险塞。起临洮至辽东，延袤万馀里。于是渡河，据阳山，逶迤而北。暴师于外十馀年。蒙恬常居上郡统治之，威振匈奴。</p><h2 id=始皇帝下三十四年戊子公元前二一三年>始皇帝下三十四年（戊子，公元前二一三年）</h2><p>谪治狱吏不直及覆狱故、失者，筑长城及处南越地。</p><p>丞相<code>李斯</code>上书曰：“异时诸侯并争，厚招游学。今天下已定，法令出一，百姓当家则力农工，士则学习法令。今诸生不师今而学古，以非当世，惑乱黔首，相与非法教。人闻令下，则各以其学议之，入则心非，出则巷议，夸主以为名，异趣以为高，率群下以造谤。如此弗禁，则主势降乎上，党与成乎下。禁之便！臣请史官非秦记皆烧之；非博士官所职，天下有藏《诗》、《书》、百家语者，皆诣守、尉杂烧之。有敢偶语《诗》、《书》，弃市；以古非今者族；吏见知不举，与同罪。令下三十日，不烧，黔为城旦。所不去者，医药、卜筮、种树之书。若欲有学法令，以吏为师。”制曰：“可。”</p><p>魏人陈馀谓<code>孔鲋</code>曰：“秦将灭先王之籍，而子为书籍之主，其危哉！”子鱼曰：“吾为无用之学，知吾者惟友。秦非吾友，吾何危哉！吾将藏之以待其求；求至，无患矣。”</p><h2 id=始皇帝下三十五年己丑公元前二一二年>始皇帝下三十五年（己丑，公元前二一二年）</h2><p>使蒙恬除直道，道九原，抵云阳，堑山堙谷千八百里，数年不就。</p><p>始皇以为咸阳人多，先王之宫廷小，乃营作朝宫渭南上林苑中，先作前殿<code>阿房</code>，东西五百步，南北五十丈，上可以坐万人，下可以建五丈旗，周驰为阁道，自殿下直抵南山，表南山之颠以为阙。为衤复道，自阿房渡渭，属之咸阳，以象天极阁道、绝汉抵营室也。隐宫、徒刑者七十馀万人，乃分作阿房宫或作骊山。发北山石椁，写蜀、荆地材，皆至；关中计宫三百，关外四百馀。于是立石东海上朐界中，以为秦东门。因徙三万家骊邑，五万家云阳，皆复不事十岁。</p><p><code>卢生</code>说始皇曰：“方中：人主时为微行以辟恶鬼。恶鬼辟，真人至。愿上所居宫毋令人知，然后不死之药殆可得也。”始皇曰：“吾慕真人。”自谓“真人”，不称“朕”。乃令咸阳之旁二百里内宫观二百七十，衤复道、甬道相连，帷帐、钟鼓、美人充之，各案署不移徙。行所幸，有言其处者，罪死。始皇幸梁山宫，从山上见丞相车骑众，弗善也。中人或告丞相，丞相后损车骑。始皇怒曰：“此中人泄吾语！”案问，莫服，捕时在旁者，尽杀之。自是后，莫知行之所在。群臣受决事者，悉于咸阳宫。</p><p>侯生、卢生相与讥议始皇，因亡去。始皇闻之，大怒曰：“卢生等，吾尊赐之甚厚，今乃诽谤我！诸生在咸阳者，吾使人廉问，或为妖言以乱黔首。”于是御史悉案问诸生。诸生传相告引，乃自除犯禁者四百六十馀人，皆坑之咸阳，使天下知之，以惩后；益发谪徙边。始皇长子<code>扶苏</code>谏曰：“诸生皆诵法孔子。今上皆重法绳之，臣恐天下不安。”始皇怒，使扶苏北监蒙恬军于上郡。</p><h2 id=始皇帝下三十六年庚寅公元前二一一年>始皇帝下三十六年（庚寅，公元前二一一年）</h2><p>有陨石于东郡。或刻其石曰：“始皇死而地分。”始后使御史逐问，莫服；尽取石旁居人诛之，燔其石。</p><p>迁河北榆中三万家；赐爵一级。</p><h2 id=始皇帝下三十七年辛卯公元前二一零年>始皇帝下三十七年（辛卯，公元前二一零年）</h2><p>冬，十月，癸丑，始皇出游；左丞相斯从，右丞相去疾守。始皇二十馀子，少子胡亥最爱，请从；上许之。</p><p>十一月，行至云梦，望祀虞舜于九疑山。浮江下，观藉柯，渡海渚，过丹杨，至钱唐，临浙江。水波恶，乃西百二十里，从峡中渡。上会稽，祭大禹，望于南海；立石颂德。还，过吴，从江乘渡。并海上，北至琅邪、罘。见巨鱼，射杀之。遂并海西，至平原津而病。</p><p>始皇恶言死，群臣莫敢言死事。病益甚，乃令中军府令行符玺事<code>赵高</code>为书赐<code>扶苏</code>曰：“与丧，会咸阳而葬。”书已封，在赵高所，未付使者。秋，七月，丙寅，始皇崩于沙丘平台。丞相斯为上崩在外，恐诸公子及天下有变，乃秘之不发丧，棺载辒凉车中，故幸宦者骖乘。所至，上食、百官奏事如故，宦者辄从车中可其奏事。独胡亥、赵高及幸宦者五六人知之。</p><p>初，始皇尊宠蒙氏，信任之。<code>蒙恬</code>任在外将，<code>蒙毅</code>常居中参谋议，名为忠信，故虽诸将相莫敢与之争。<code>赵高</code>者，生而隐宫，始皇闻其强力，通于狱法，举以为中车府令，使教胡亥决狱，胡亥幸之。赵高有罪，始皇使蒙毅治之；毅当高法应死。始皇以高敏于事，赦之，复其官。赵高既雅得幸于胡亥，又怨蒙氏，乃说胡亥，请诈以始皇命诛扶苏而立胡亥为太子。胡亥然其计。赵高曰：“不与丞相谋，恐事不能成。”乃见丞相斯曰：“上赐长子书及符玺，皆在胡亥所。定太子，在君侯与高之口耳。事将何如？”斯曰：“安得亡国之言！此非人臣所当议也！”高曰：“君侯材能、谋虑、功高、无怨、长子信之，此五者皆孰与蒙恬？”斯曰：“不及也。”高曰：“然则长子即位，必用蒙恬为丞相，君侯终不怀通侯之印归乡里明矣！胡亥慈仁笃厚，可以为嗣。愿君审计而定之！”丞相斯以为然，乃相与谋，诈为受始皇诏，立胡亥为太子。更为书赐扶苏，数以不能辟地立功，士卒多耗，反数上书，直言诽谤，日夜怨望不得罢归为太子，将军恬不矫正，知其谋，皆赐死，以兵属裨将王离。</p><p>扶苏发书，泣，入内舍，欲自杀。蒙恬曰：“陛下居外，未立太子；使臣将三十万众守边，公子为监，此天下重任也。今一使者来，即自杀，安知其非诈！复请而后死，未暮也。”使者数趣之。扶苏谓蒙恬曰：“父赐子死，尚安复请！”即自杀。蒙恬不肯死，使者以属吏，系诸阳周。更置李斯舍人为护军，还报。胡亥已闻扶苏死，即欲释蒙恬。会蒙毅为始皇出祷山川，还至。赵高言于胡亥曰：“先帝欲举贤立太子久矣，而毅谏以为不可，不若诛之！”乃系诸代。遂从井陉抵九原。会暑，辒车臭，乃诏从官令车载一石鲍鱼以乱之。从直道至咸阳，发丧。太子胡亥袭位。</p><p>九月，葬始皇于骊山，下锢三泉；奇器珍怪，徙藏满之。令匠作机弩，有穿近者辄射之。以水银为百川、江河、大海，机相灌输。上具天文，下具地理。后宫无子者，皆令从死。葬既已下，或言工匠为机藏，皆知之，藏重即泄。大事尽，闭之墓中。</p><p>二世欲诛蒙恬兄弟。二世兄子<code>子婴</code>谏曰：“赵王迁杀李牧而用颜聚，齐王建杀其故世忠臣而用后胜，卒皆亡国。蒙氏，秦之大臣谋士也，而陛下欲一旦弃去之。诛杀忠臣而立无节行之人，是内使群臣不相信，而外使斗士之意离也。”二世弗听，遂杀蒙毅及内史恬。恬曰：“自吾先人及至子孙，积功信于秦三世矣。今臣将兵三十馀万，身虽囚系，其势足以倍畔。然自知必死而守义者，不敢辱先人之教，以不忘先帝也。”乃吞药自杀。</p><p>扬子《法言》曰：或问：“蒙恬忠而被诛，忠奚可为也？”曰：“壍山，堙谷，起临洮，击辽水，力不足而尸有馀，忠不足相也。”</p><p>臣光曰：秦始皇方毒天下而蒙恬为之使，恬不仁可知矣。然恬明于为人臣之义，虽无罪见诛，能守死不贰，斯亦足称也。</p><h2 id=二世皇帝上>二世皇帝上</h2><h2 id=始皇帝下元年壬辰公元前二零九年>始皇帝下元年（壬辰，公元前二零九年）</h2><p>冬，十月，戊寅，大赦。</p><p>春，二世东行郡县，李斯从；到碣石，并海，南至会稽；而尽刻始皇所立刻石，旁著大臣从者名，以章先帝成功盛德而还。</p><p>夏，四月，二世至咸阳，谓赵高曰：“夫人生居世间也，譬犹骋六骥过决隙也。吾既已临天下矣，欲悉耳目之所好，穷心志之所乐，以终吾年寿，可乎？”高曰：“此贤主之所能行，而昏乱主之所禁也。虽然，有所未可。臣请言之：夫沙丘之谋，诸公子及大臣皆疑焉；而诸公子尽帝兄，大臣又先帝之所置也。今陛下初立，此其属意怏怏皆不服，恐为变。臣战战栗栗，唯恐不终，陛下安得为此乐乎！”二世曰：“为之奈何？”赵高曰：“陛下严法而刻刑，令有罪者相坐，诛灭大臣及宗室；然后收举遗民，贫者富之，贱者贵之。尽除去先帝之故臣，更置陛下之所亲信者，此则阴德归陛下，害除而奸谋塞，群臣莫不被润泽，蒙厚德，陛下则高枕肆志宠乐矣。计莫出于此。”二世然之。乃更为法律，务益刻深，大臣、诸公子有罪，辄下高令鞠治之。于是公子十二人僇死咸阳市，十公主矺死于杜，财物入于县官，相连逮者不可胜数。</p><p>公子<code>将闾</code>昆弟三人囚于内宫，议其罪独后。二世使使令将闾曰：“公子不臣，罪当死！吏致法焉。”将闾曰：“阙廷之礼，吾未尝敢不从宾赞也，廊庙之位，吾未尝敢失节也，受命应对，吾未尝敢失辞也，何谓不臣？愿闻罪而死！”使者曰：“臣不得与谋，奉书从事。”将闾乃仰天大呼“天”者三，曰：“吾无罪！”昆弟三人皆流涕，拔剑自杀。宗室振恐。公子高欲奔，恐收族，乃上书曰：“先帝无恙时，臣入则赐食，出则乘舆，御府之衣，臣得赐之，中厩之宝马，臣得赐之。臣当从死而不能，为人子不孝，为人臣不忠。不孝不忠者，无名以立于世，臣请从死，愿葬骊山之足。唯上幸哀怜之！”书上，二世大说，召赵高而示之，曰：“此可谓急乎？”赵高曰：“人臣当忧死而不暇，何变之得谋！”二世可其书，赐钱十万以葬。</p><p>复作阿房宫。尽征材士五万人为屯卫咸阳，令教射。狗马禽兽当食者多，度不足，下调郡县，转输菽粟、刍稿。皆令自赍粮食；咸阳三百里内不得食其谷。</p><p>秋，七月，阳城人<code>陈胜</code>、阳夏人<code>吴广</code>起兵于蕲。是时，发闾左戍渔阳，九百人屯大泽乡，陈胜、吴广皆为屯长。会天大雨，道不通，度已失期。失期，法皆斩。陈胜、吴广因天下之愁怨，乃杀将尉，召令徒属曰；“公等皆失期当斩，假令毋斩，而戍死者固什六七。且壮士不死则已，死则举大名耳！王侯将相宁有种乎！”众皆从之。乃诈称公子扶苏、项燕，为坛而盟，称<code>大楚</code>；陈胜自立为将军，吴广为都尉。攻大泽乡，拔之。收而攻蕲，蕲下。乃令符离人<code>葛婴</code>将兵徇蕲以东，攻铚、酂、苦、柘、谯，皆下之。行收兵，比至<code>陈</code>，车六七百乘，骑千馀，卒数万人。攻陈，陈守、尉皆不在，独守丞与战谯门中，不胜；守丞死，陈胜乃入据陈。</p><p>初，大梁人<code>张耳</code>、<code>陈馀</code>相与为刎颈交。秦灭魏，闻二人魏之名士，重赏购求之。张耳、陈馀乃变名姓，俱之陈，为里监门以自食。里吏尝以过笞陈馀，陈馀欲起，张耳蹑之，使受笞。吏去，张耳乃引陈馀之桑下，数之曰：“始吾与公言何如？今见小辱而欲死一吏乎！”陈馀谢之。陈涉既入陈，张耳、陈馀诣门上谒。陈涉素闻其贤，大喜。陈中豪杰父老请立涉为楚王，涉以问张耳、陈馀。耳、馀对曰：“秦为无道，灭人社稷，暴虐百姓。将军出万死之计，为天下除残也。今始至陈而王之，示天下私。愿将军毋王，急引兵而西。遣人立六国后，自为树党，为秦益敌。敌多则力分，与众则兵强。如此，则野无交兵，县无守城，诛暴秦，据咸阳，以令诸侯。诸侯亡而得立，以德服之，如此则帝业成矣。今独王陈，恐天下懈也。”陈涉不听，遂自立为王，号“张楚”。</p><p>当是时，诸郡县苦秦法，争杀长吏以应涉。谒者使从东方来，以反者闻。二世怒，下之吏。后使者至，上问之，对曰：“群盗鼠窃狗偷，郡守、尉方逐捕，今尽得，不足忧也。”上悦。</p><p>陈王以吴叔为假王，监诸将以西击荥阳。</p><p>张耳、陈馀复说陈王，请奇兵北略赵地。于是陈王以故所善陈人<code>武臣</code>为将军，<code>邵骚</code>为护军，以张耳、陈馀为左、右校尉，予卒三千人，徇赵。</p><p>陈王又令汝阴人<code>邓宗</code>徇九江郡。当此时，楚兵数千人为聚者不可胜数。</p><p><code>葛婴</code>至东城，立襄强为楚王。闻陈王已立，因杀襄强还报。陈王诛杀葛婴。</p><p>陈王令魏人<code>周市</code>北徇魏地。以上蔡人<code>房君蔡</code>赐为上柱国。</p><p>陈王闻<code>周文</code>，陈之贤人也，习兵，乃与之将军印，使西击秦。</p><p>武臣等从白马渡河，至诸县，说其豪杰，豪杰皆应之。乃行收兵，得数万人。号武臣为武信君。下赵十馀城。馀皆城守。乃引兵东北击范阳。范阳<code>蒯彻</code>说武信君曰：“足下必将战胜而后略地，攻得然后下城，臣窃以为过矣。诚听臣之计，可不攻而降城，不战而略地，传檄而千里定，可乎？”武信君曰：“何谓也？”彻曰：“范阳令徐公，畏死而贪，欲先天下降。君若以为秦所置吏，诛杀如前十城，则边地之城皆为金城、汤池，不可攻也。君若赍臣侯印以授范阳令，使乘硃轮华毂，驱驰燕、赵之郊，即燕、赵城可毋战而降矣。”武信君曰：“善！”以车百乘、骑二百、侯印迎徐公。燕、赵闻之，不战以城下者三十馀城。</p><p>陈王既遣<code>周章</code>，以秦政之乱，有轻秦之意，不复设备。博士<code>孔鲋</code>谏曰：“臣闻兵法：‘不恃敌之不我攻，恃吾不可攻。’今王恃敌而不自恃，若跌而不振，悔之无及也。”陈王曰：“寡人之军，先生无累焉。”</p><p><code>周文</code>行收兵至关，车千乘，卒数十万至戏，军焉。二世乃大惊，与群臣谋曰：“奈何？”少府<code>章邯</code>曰：“盗已至，众强，今发近县，不及矣。骊山徒多，请赦之，授兵以击之。”二世乃大赦天下，使章邯免骊山徒、人奴产子，悉发以击楚军，大败之。周文走。</p><p>张耳、陈馀至邯郸，闻周章却，又闻诸将为陈王徇地还者多以谗毁得罪诛，乃说武信君令自王。八月，武信君自立为赵王，以陈馀为大将军，张耳为右丞相，邵骚为左丞相；使人报陈王。陈王大怒，欲尽族武信君等家而发兵击赵。相国房君谏曰：“秦未亡而诛武信君等家，此生一秦也；不如因而贺之，使急引兵西击秦。”陈王然之，从其计，徙系武信君等家宫中，封张耳子<code>敖</code>为成都君，使使者贺赵，令趣发兵西入关。张耳、陈馀说赵王曰：“王王赵，非楚意，特以计贺王。楚已灭秦，必加兵于赵。愿王毋西兵，北徇燕、代，南收河内以自广。赵南据大河，北有燕、代，楚虽胜秦，必不敢制赵；不胜秦，必重赵。赵乘秦、楚之敝，可以得志于天下。”赵王以为然，因不西兵，而使<code>韩广</code>略燕，<code>李良</code>略常山，<code>张黡</code>略上党。</p><p>九月，沛人<code>刘邦</code>起兵于沛，下相人<code>项梁</code>起兵于吴，狄人<code>田儋</code>起兵于齐。</p><p>刘邦，字季，为人隆准、龙颜，左股有七十二黑子。爱人喜施，意豁如也。常有大度，不事家人生产作业。初为泗上亭长，单父人<code>吕公</code>，好相人，见季状貌，奇之，以女妻之。</p><p>既而季以亭长为县送徒骊山，徒多道亡。自度比至皆亡之，到丰西泽中亭，止饮，夜，乃解纵所送徒曰：“公等皆去，吾亦从此逝矣！”徒中壮士愿从者十馀人。</p><p>刘季被酒，夜径泽中，有大蛇当径，季拔剑斩蛇。有老妪哭曰：“吾子，白帝子也，化为蛇，当道。今赤帝子杀之！”因忽不见。刘季亡匿于芒、砀山泽岩石之间，数有奇怪；沛中子弟闻之，多欲附者。</p><p>及陈涉起，沛令欲以沛应之。掾、主吏<code>萧何</code>、<code>曹参</code>曰：“君为秦吏，今欲背之，率沛子弟，恐不听。愿君召诸亡在外者，可得数百人，因劫众，众不敢不听。”乃令<code>樊哙</code>召刘季。刘季之众已数十百人矣。沛令后悔，恐其有变，乃闭城城守，欲诛萧、曹。萧、曹恐，逾城保刘季。刘季乃书帛射城上，遗沛父老，为陈利害。父老乃率子弟共杀沛令，开门迎刘季，立以为沛公。萧、曹等为收沛子弟，得二三千人，以应诸侯。</p><p>项梁者，楚将项燕子也，尝杀人，与兄子籍避仇吴中。吴中贤士大夫皆出其下。籍少时学书，不成，去；学剑，又不成。项梁怒之。籍曰：“书，足以记名姓而已！剑，一人敌，不足学。学万人敌！”于是项梁乃教籍兵法，籍大喜；略知其意，又不肯竟学。籍长八尺馀，力能扛鼎，才器过人。会稽守殷通闻陈涉起，欲发兵以应涉，使项梁及桓楚将。是时，桓楚亡在泽中。梁曰：“桓楚亡，人莫知其处，独籍知之耳。”梁乃出诫籍持剑居外，复入，与守坐，曰：“请召籍，使受命召桓楚。”守曰：“诺。”梁召籍入。须臾，梁眴籍曰“可行矣！”于是籍遂拔剑斩守头。项梁持守头，佩其印绶。门下大惊，扰乱。籍所击杀数十百人，一府中皆慑伏，莫敢起。梁乃召故所知豪吏，谕以所为起大事，遂举吴中兵，使人收下县，得精兵八千人。梁为会稽守，籍为裨将，徇下县。籍是时年二十四。</p><p><code>田儋</code>者，故齐王族也。儋从弟<code>荣</code>，荣弟<code>横</code>，皆豪健，宗强，能得人。周市徇地至狄，狄城守。田儋详为缚其奴，从少年之廷，欲谒杀奴，见狄令，因击杀令，而召豪吏子弟曰：“诸侯皆反秦自立。齐，古之建国也；儋，田氏，当王！”遂自立为齐王，发兵以击周市。周市军还去。田儋率兵东略定齐地。韩广将兵北徇燕，燕地豪杰欲共立广为燕王。广曰：“广母在赵，不可！”燕人曰：“赵方西忧秦，南忧楚，其力不能禁我。且以楚之强，不敢害赵王将相之家，赵独安敢害将军家乎！”韩广乃自立为燕王。居数月，赵奉燕王母家属归之。</p><p>赵王与张耳、陈馀北略地燕界，赵王间出，为燕军所得，燕囚之，欲求割地；使者往请，燕辄杀之。有厮<code>养卒</code>走燕壁，见燕将曰：“君知张耳、陈馀何欲？”曰：“欲得其王耳。”赵养卒笑曰：“君未知此两人所欲也。夫武臣、张耳、陈馀，杖马棰下赵数十城，此亦各欲南面而王，岂欲为将相终已邪？顾其势初定，未敢参分而王，且以少长先立武臣为王，以持赵心。今赵地已服，此两人亦欲分赵而王，时未可耳。今君乃囚赵王，此两人名为求赵王，实欲燕杀之，此两人分赵自立。夫以一赵尚易燕，况以两贤王左提右挈而责杀王之罪？灭燕易矣！”燕将乃归赵王，养卒为御而归。</p><p>周市自狄还，至魏地，欲立故魏公子宁陵君<code>咎</code>为王。咎在陈，不得之魏。魏地已定，诸侯皆欲立周市为魏王。市曰：“天下昏乱，忠臣乃见。今天下共畔秦，其义必立魏王后乃可。”诸侯固请立市，市终辞不受；迎魏咎于陈，五反，陈王乃遣之，立咎为魏王，市为魏相。</p><p>是岁，二世废卫君角为庶人，卫绝祀。</p></article><hr><div class=page-end><div class=backlinks-container><h3>Backlinks</h3><ul class=backlinks><li>No backlinks found</li></ul></div></div><div id=contact_buttons><footer><p>Made by Jacky Zhao using <a href=https://github.com/jackyzha0/quartz>Quartz</a>, © 2022</p><ul><li><a href=/>Home</a></li><li><a href=https://twitter.com/_jzhao>Twitter</a></li><li><a href=https://github.com/jackyzha0>Github</a></li></ul></footer></div><script src=https://lzyerste.github.io/quartz/js/popover.e57188d2e4c06b0654e020b3a734bb62.min.js></script>
<script>initPopover("https://lzyerste.github.io/quartz")</script></div></body></html>
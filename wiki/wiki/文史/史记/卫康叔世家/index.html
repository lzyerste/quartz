<!doctype html><html lang=en><head><meta charset=utf-8><meta name=description content="卫康叔世家 作者： 司马迁
　卫康叔名封，周武王同母少弟也。其次尚有厓季，厓季最少。
　武王已克殷纣，复以殷馀民封纣子武庚禄父，比诸侯，以奉其先祀勿绝。为武庚未集，恐其有贼心，武王乃令其弟管叔、蔡叔傅相武庚禄父，以和其民。武王既崩，成王少。周公旦代成王治，当国。管叔、蔡叔疑周公，乃与武庚禄父作乱，欲攻成周。周公旦以成王命兴师伐殷，杀武庚禄父、管叔，放蔡叔，以武庚殷馀民封康叔为卫君，居河、淇间故商墟。
　周公旦惧康叔齿少，乃申告康叔曰：“必求殷之贤人君子长者，问其先殷所以兴，所以亡，而务爱民。”告以纣所以亡者以淫於酒，酒之失，妇人是用，故纣之乱自此始。为梓材，示君子可法则。故谓之康诰、酒诰、梓材以命之。康叔之国，既以此命，能和集其民，民大说。
　成王长，用事，举康叔为周司寇，赐卫宝祭器，以章有德。
　康叔卒，子康伯代立。康伯卒，子考伯立。考伯卒，子嗣伯立。嗣伯卒，子榅伯立。榅伯卒，子靖伯立。靖伯卒，子贞伯立。贞伯卒，子顷侯立。
　顷侯厚赂周夷王，夷王命卫为侯。顷侯立十二年卒，子釐侯立。
　釐侯十三年，周厉王出饹于彘，共和行政焉。二十八年，周宣王立。
　四十二年，釐侯卒，太子共伯馀立为君。共伯弟和有宠於釐侯，多予之赂；和以其赂赂士，以袭攻共伯於墓上，共伯入釐侯羡自杀。卫人因葬之釐侯旁，谥曰共伯，而立和为卫侯，是为武公。
　武公即位，修康叔之政，百姓和集。四十二年，犬戎杀周幽王，武公将兵往佐周平戎，甚有功，周平王命武公为公。五十五年，卒，子庄公扬立。"><title>卫康叔世家</title><meta name=viewport content="width=device-width,initial-scale=1"><link rel="shortcut icon" type=image/png href=https://lzyerste.github.io/quartz//icon.png><link href="https://fonts.googleapis.com/css2?family=Inter:wght@400;600;700&family=Source+Sans+Pro:wght@400;600;700&family=Fira+Code:wght@400;700&display=swap" rel=stylesheet><link href=https://lzyerste.github.io/quartz/styles.48db36360688fe00f0a39f3cf1417c4b.min.css rel=stylesheet><script src=https://lzyerste.github.io/quartz/js/darkmode.46b07878b7f5d9e26ad7a3c40f8a0605.min.js></script>
<link rel=stylesheet href=https://cdn.jsdelivr.net/npm/katex@0.15.1/dist/katex.min.css integrity=sha384-R4558gYOUz8mP9YWpZJjofhk+zx0AS11p36HnD2ZKj/6JR5z27gSSULCNHIRReVs crossorigin=anonymous><script defer src=https://cdn.jsdelivr.net/npm/katex@0.15.1/dist/katex.min.js integrity=sha384-z1fJDqw8ZApjGO3/unPWUPsIymfsJmyrDVWC8Tv/a1HeOtGmkwNd/7xUS0Xcnvsx crossorigin=anonymous></script>
<script defer src=https://cdn.jsdelivr.net/npm/katex@0.15.1/dist/contrib/auto-render.min.js integrity=sha384-+XBljXPPiv+OzfbB3cVmLHf4hdUFHlWNZN5spNQ7rmHTXpd7WvJum6fIACpNNfIR crossorigin=anonymous></script>
<script>document.addEventListener("DOMContentLoaded",function(){renderMathInElement(document.body,{delimiters:[{left:"$$",right:"$$",display:!0},{left:"$",right:"$",display:!1}],throwOnError:!1})})</script><script>const BASE_URL="https://lzyerste.github.io/quartz/",fetchData=Promise.all([fetch("https://lzyerste.github.io/quartz/indices/linkIndex.2e6129a8792c8eebefa64fbcd3ffe852.min.json").then(e=>e.json()).then(e=>({index:e.index,links:e.links})),fetch("https://lzyerste.github.io/quartz/indices/contentIndex.86bca7b1819bdfd516f53668f64a5a3a.min.json").then(e=>e.json())]).then(([{index:e,links:t},n])=>({index:e,links:t,content:n}))</script></head><script async src="https://www.googletagmanager.com/gtag/js?id=G-XYFD95KB4J"></script>
<script>var doNotTrack=!1;if(!doNotTrack){window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-XYFD95KB4J",{anonymize_ip:!1})}</script><body><div id=search-container><div id=search-space><input autocomplete=off id=search-bar name=search type=text aria-label=Search placeholder="Search for something..."><div id=results-container></div></div></div><script src=https://cdn.jsdelivr.net/npm/flexsearch@0.7.21/dist/flexsearch.bundle.js integrity="sha256-i3A0NZGkhsKjVMzFxv3ksk0DZh3aXqu0l49Bbh0MdjE=" crossorigin=anonymous defer></script>
<script defer src=https://lzyerste.github.io/quartz/js/search.7861a82db330f0a40935b7458fee3a02.min.js></script><div class=singlePage><header><h1 id=page-title><a href=https://lzyerste.github.io/quartz/>🪴 Quartz 3.2</a></h1><svg tabindex="0" id="search-icon" aria-labelledby="title desc" role="img" xmlns="http://www.w3.org/2000/svg" viewBox="0 0 19.9 19.7"><title id="title">Search Icon</title><desc id="desc">Icon to open search</desc><g class="search-path" fill="none"><path stroke-linecap="square" d="M18.5 18.3l-5.4-5.4"/><circle cx="8" cy="8" r="7"/></g></svg><div class=spacer></div><div class=darkmode><input class=toggle id=darkmode-toggle type=checkbox tabindex=-1>
<label id=toggle-label-light for=darkmode-toggle tabindex=-1><svg xmlns="http://www.w3.org/2000/svg" xmlns:xlink="http://www.w3.org/1999/xlink" id="dayIcon" viewBox="0 0 35 35" style="enable-background:new 0 0 35 35"><title>Light Mode</title><path d="M6 17.5C6 16.672 5.328 16 4.5 16h-3C.672 16 0 16.672.0 17.5S.672 19 1.5 19h3C5.328 19 6 18.328 6 17.5zM7.5 26c-.414.0-.789.168-1.061.439l-2 2C4.168 28.711 4 29.086 4 29.5 4 30.328 4.671 31 5.5 31c.414.0.789-.168 1.06-.44l2-2C8.832 28.289 9 27.914 9 27.5 9 26.672 8.329 26 7.5 26zm10-20C18.329 6 19 5.328 19 4.5v-3C19 .672 18.329.0 17.5.0S16 .672 16 1.5v3C16 5.328 16.671 6 17.5 6zm10 3c.414.0.789-.168 1.06-.439l2-2C30.832 6.289 31 5.914 31 5.5 31 4.672 30.329 4 29.5 4c-.414.0-.789.168-1.061.44l-2 2C26.168 6.711 26 7.086 26 7.5 26 8.328 26.671 9 27.5 9zM6.439 8.561C6.711 8.832 7.086 9 7.5 9 8.328 9 9 8.328 9 7.5c0-.414-.168-.789-.439-1.061l-2-2C6.289 4.168 5.914 4 5.5 4 4.672 4 4 4.672 4 5.5c0 .414.168.789.439 1.06l2 2.001zM33.5 16h-3c-.828.0-1.5.672-1.5 1.5s.672 1.5 1.5 1.5h3c.828.0 1.5-.672 1.5-1.5S34.328 16 33.5 16zM28.561 26.439C28.289 26.168 27.914 26 27.5 26c-.828.0-1.5.672-1.5 1.5.0.414.168.789.439 1.06l2 2C28.711 30.832 29.086 31 29.5 31c.828.0 1.5-.672 1.5-1.5.0-.414-.168-.789-.439-1.061l-2-2zM17.5 29c-.829.0-1.5.672-1.5 1.5v3c0 .828.671 1.5 1.5 1.5s1.5-.672 1.5-1.5v-3C19 29.672 18.329 29 17.5 29zm0-22C11.71 7 7 11.71 7 17.5S11.71 28 17.5 28 28 23.29 28 17.5 23.29 7 17.5 7zm0 18c-4.136.0-7.5-3.364-7.5-7.5s3.364-7.5 7.5-7.5 7.5 3.364 7.5 7.5S21.636 25 17.5 25z"/></svg></label><label id=toggle-label-dark for=darkmode-toggle tabindex=-1><svg xmlns="http://www.w3.org/2000/svg" xmlns:xlink="http://www.w3.org/1999/xlink" id="nightIcon" viewBox="0 0 100 100" style="enable-background='new 0 0 100 100'"><title>Dark Mode</title><path d="M96.76 66.458c-.853-.852-2.15-1.064-3.23-.534-6.063 2.991-12.858 4.571-19.655 4.571C62.022 70.495 50.88 65.88 42.5 57.5 29.043 44.043 25.658 23.536 34.076 6.47c.532-1.08.318-2.379-.534-3.23-.851-.852-2.15-1.064-3.23-.534-4.918 2.427-9.375 5.619-13.246 9.491-9.447 9.447-14.65 22.008-14.65 35.369.0 13.36 5.203 25.921 14.65 35.368s22.008 14.65 35.368 14.65c13.361.0 25.921-5.203 35.369-14.65 3.872-3.871 7.064-8.328 9.491-13.246C97.826 68.608 97.611 67.309 96.76 66.458z"/></svg></label></div></header><article><h1>卫康叔世家</h1><p class=meta>Last updated Unknown</p><ul class=tags></ul><h1 id=卫康叔世家httpsogushiwenorgguwenbookv_124aspx><a href=http://so.gushiwen.org/guwen/bookv_124.aspx rel=noopener>卫康叔世家</a></h1><p>作者：
<a href=http://so.gushiwen.org/author_608.aspx rel=noopener>司马迁</a></p><p>　　卫康叔名封，周武王同母少弟也。其次尚有厓季，厓季最少。</p><p>　　武王已克殷纣，复以殷馀民封纣子武庚禄父，比诸侯，以奉其先祀勿绝。为武庚未集，恐其有贼心，武王乃令其弟管叔、蔡叔傅相武庚禄父，以和其民。武王既崩，成王少。周公旦代成王治，当国。管叔、蔡叔疑周公，乃与武庚禄父作乱，欲攻成周。周公旦以成王命兴师伐殷，杀武庚禄父、管叔，放蔡叔，以武庚殷馀民封康叔为卫君，居河、淇间故商墟。</p><p>　　周公旦惧康叔齿少，乃申告康叔曰：“必求殷之贤人君子长者，问其先殷所以兴，所以亡，而务爱民。”告以纣所以亡者以淫於酒，酒之失，妇人是用，故纣之乱自此始。为梓材，示君子可法则。故谓之康诰、酒诰、梓材以命之。康叔之国，既以此命，能和集其民，民大说。</p><p>　　成王长，用事，举康叔为周司寇，赐卫宝祭器，以章有德。</p><p>　　康叔卒，子康伯代立。康伯卒，子考伯立。考伯卒，子嗣伯立。嗣伯卒，子榅伯立。榅伯卒，子靖伯立。靖伯卒，子贞伯立。贞伯卒，子顷侯立。</p><p>　　顷侯厚赂周夷王，夷王命卫为侯。顷侯立十二年卒，子釐侯立。</p><p>　　釐侯十三年，周厉王出饹于彘，共和行政焉。二十八年，周宣王立。</p><p>　　四十二年，釐侯卒，太子共伯馀立为君。共伯弟和有宠於釐侯，多予之赂；和以其赂赂士，以袭攻共伯於墓上，共伯入釐侯羡自杀。卫人因葬之釐侯旁，谥曰共伯，而立和为卫侯，是为武公。</p><p>　　武公即位，修康叔之政，百姓和集。四十二年，犬戎杀周幽王，武公将兵往佐周平戎，甚有功，周平王命武公为公。五十五年，卒，子庄公扬立。</p><p>　　庄公五年，取齐女为夫人，好而无子。又取陈女为夫人，生子，蚤死。陈女女弟亦幸於庄公，而生子完。完母死，庄公令夫人齐女子之，立为太子。庄公有宠妾，生子州吁。十八年，州吁长，好兵，庄公使将。石碏谏庄公曰：“庶子好兵，使将，乱自此起。”不听。二十三年，庄公卒，太子完立，是为桓公。</p><p>　　桓公二年，弟州吁骄奢，桓公绌之，州吁出饹。十三年，郑伯弟段攻其兄，不胜，亡，而州吁求与之友。十六年，州吁收聚卫亡人以袭杀桓公，州吁自立为卫君。为郑伯弟段欲伐郑，请宋、陈、蔡与俱，三国皆许州吁。州吁新立，好兵，弑桓公，卫人皆不爱。石碏乃因桓公母家於陈，详为善州吁。至郑郊，石碏与陈侯共谋，使右宰丑进食，因杀州吁于濮，而迎桓公弟晋於邢而立之，是为宣公。</p><p>　　宣公七年，鲁弑其君隐公。九年，宋督弑其君殇公，及孔父。十年，晋曲沃庄伯弑其君哀侯。</p><p>　　十八年，初，宣公爱夫人夷姜，夷姜生子伋，以为太子，而令右公子傅之。右公子为太子取齐女，未入室，而宣公见所欲为太子妇者好，说而自取之，更为太子取他女。宣公得齐女，生子寿、子朔，令左公子傅之。太子伋母死，宣公正夫人与朔共谗恶太子伋。宣公自以其夺太子妻也，心恶太子，欲废之。及闻其恶，大怒，乃使太子伋於齐而令盗遮界上杀之，与太子白旄，而告界盗见持白旄者杀之。且行，子朔之兄寿，太子异母弟也，知朔之恶太子而君欲杀之，乃谓太子曰：“界盗见太子白旄，即杀太子，太子可毋行。”太子曰：“逆父命求生，不可。”遂行。寿见太子不止，扑盗其沧旄而先驰至界。界盗见其验，即杀之。寿已死，而太子伋又至，谓盗曰：“所当杀乃我也。”盗并杀太子伋，以报宣公。宣公乃以子朔为太子。十九年，宣公卒，太子朔立，是为惠公。</p><p>　　左右公子不平朔之立也，惠公四年，左右公子怨惠公之谗杀前太子伋而代立，乃作乱，攻惠公，立太子伋之弟黔牟为君，惠公饹齐。</p><p>　　卫君黔牟立八年，齐襄公率诸侯奉王命共伐卫，纳卫惠公，诛左右公子。卫君黔牟饹于周，惠公复立。惠公立三年出亡，亡八年复入，与前通年凡十三年矣。</p><p>　　二十五年，惠公怨周之容舍黔牟，与燕伐周。周惠王饹温，卫、燕立惠王弟穨为王。二十九年，郑复纳惠王。三十一年，惠公卒，子懿公赤立。</p><p>　　懿公即位，好鹤，淫乐奢侈。九年，翟伐卫，卫懿公欲发兵，兵或畔。大臣言曰：“君好穀，穀可令击翟。”翟於是遂入，杀懿公。</p><p>　　懿公之立也，百姓大臣皆不服。自懿公父惠公朔之谗杀太子伋代立至於懿公，常欲败之，卒灭惠公之後而更立黔牟之弟昭伯顽之子申为君，是为戴公。</p><p>　　戴公申元年卒。齐桓公以卫数乱，乃率诸侯伐翟，为卫筑楚丘，立戴公弟毁为卫君，初，翟杀懿公也，卫人怜之，思复立宣公前死太子伋之後，伋子又死，而代伋死者子寿又无子。太子伋同母弟二人：其一曰黔牟，黔牟尝代惠公为君，八年复去；其二曰昭伯。昭伯、黔牟皆已前死，故立昭伯子申为戴公。戴公卒，复立其弟毁为文公。</p><p>　　文公初立，轻赋平罪，身自劳，与百姓同苦，以收卫民。</p><p>　　十六年，晋公子重耳过，无礼。十七年，齐桓公卒。二十五年，文公卒，子成公郑立。</p><p>　　成公三年，晋欲假道於卫救宋，成公不许。晋更从南河度，救宋。徵师於卫，卫大夫欲许，成公不肯。大夫元咺攻成公，成公出饹。晋文公重耳伐卫，分其地予宋，讨前过无礼及不救宋患也。卫成公遂出奔陈。二岁，如周求入，与晋文公会。晋使人鸩卫成公，成公私於周主鸩，令薄，得不死。已而周为请晋文公，卒入之卫，而诛元亘，卫君瑕出饹。七年，晋文公卒。十二年，成公朝晋襄公。十四年，秦穆公卒。二十六年，齐邴歜弑其君懿公。三十五年，成公卒，子穆公立。</p><p>　　穆公二年，楚庄王伐陈，杀夏徵舒。三年，楚庄王围郑，郑降，复释之。十一年，孙良夫救鲁伐齐，复得侵地。穆公卒，子定公臧立。定公十二年卒，子献公衎立。</p><p>　　献公十三年，公令师曹教宫妾鼓琴，妾不善，曹笞之。妾以幸恶曹於公，公亦笞曹三百。十八年，献公戒孙文子、甯惠子食，皆往。日旰不召，而去射鸿於囿。二子从之，公不释射服与之言。二子怒，如宿。孙文子子数侍公饮，使师曹歌巧言之卒章。师曹又怒公之尝笞三百，乃歌之，欲以怒孙文子，报卫献公。文子语蘧伯玉，伯玉曰：“臣不知也。”遂攻出献公。献公奔齐，齐置卫献公於聚邑。孙文子、甯惠子共立定公弟秋为卫君，是为殇公。</p><p>　　殇公秋立，封孙文子林父於宿。十二年，甯喜与孙林父争宠相恶，殇公使甯喜攻孙林父。林父饹晋，复求入故卫献公。献公在齐，齐景公闻之，与卫献公如晋求入。晋为伐卫，诱与盟。卫殇公会晋平公，平公执殇公与甯喜而复入卫献公。献公亡在外十二年而入。</p><p>　　献公後元年，诛甯喜。</p><p>　　三年，吴延陵季子使过卫，见蘧伯玉、史，曰：“卫多君子，其国无故。”过宿，孙林父为击磬，曰：“不乐，音大悲，使卫乱乃此矣。”是年，献公卒，子襄公恶立。</p><p>　　襄公六年，楚灵王会诸侯，襄公称病不往。</p><p>　　九年，襄公卒。初，襄公有贱妾，幸之，有身，梦有人谓曰：“我康叔也，令若子必有卫，名而子曰‘元’。”妾怪之，问孔成子。成子曰：“康叔者，卫祖也。”及生子，男也，以告襄公。襄公曰：“天所置也。”名之曰元。襄公夫人无子，於是乃立元为嗣，是为灵公。</p><p>　　灵公五年，朝晋昭公。六年，楚公子弃疾弑灵王自立，为平王。十一年，火。</p><p>　　三十八年，孔子来，禄之如鲁。後有隙，孔子去。後复来。</p><p>　　三十九年，太子蒯聩与灵公夫人南子有恶，欲杀南子。蒯聩与其徒戏阳谋，朝，使杀夫人。戏阳後悔，不果。蒯聩数目之，夫人觉之，惧，呼曰：“太子欲杀我！”灵公怒，太子蒯聩饹宋，已而之晋赵氏。</p><p>　　四十二年春，灵公游于郊，令子郢仆。郢，灵公少子也，字子南。灵公怨太子出饹，谓郢曰：“我将立若为後。”郢对曰：“郢不足以辱社稷，君更图之。”夏，灵公卒，夫人命子郢为太子，曰：“此灵公命也。”郢曰：“亡人太子蒯聩之子辄在也，不敢当。”於是卫乃以辄为君，是为出公。</p><p>　　六月乙酉，赵简子欲入蒯聩，乃令阳虎诈命卫十馀人衰绖归，简子送蒯聩。卫人闻之，发兵击蒯聩。蒯聩不得入，入宿而保，卫人亦罢兵。</p><p>　　出公辄四年，齐田乞弑其君孺子。八年，齐鲍子弑其君悼公。</p><p>　　孔子自陈入卫。九年，孔文子问兵於仲尼，仲尼不对。其後鲁迎仲尼，仲尼反鲁。</p><p>　　十二年，初，孔圉文子取太子蒯聩之姊，生悝。孔氏之竖浑良夫美好，孔文子卒，良夫通於悝母。太子在宿，悝母使良夫於太子。太子与良夫言曰：“苟能入我国，报子以乘轩，免子三死，毋所与。”与之盟，许以悝母为妻。闰月，良夫与太子入，舍孔氏之外圃。昏，二人蒙衣而乘，宦者罗御，如孔氏。孔氏之老栾甯问之，称姻妾以告。遂入，適伯姬氏。既食，悝母杖戈而先，太子与五人介，舆猳从之。伯姬劫悝於厕，彊盟之，遂劫以登台。栾甯将饮酒，炙未熟，闻乱，使告仲由。召护驾乘车，行爵食炙，奉出公辄奔鲁。</p><p>　　仲由将入，遇子羔将出，曰：“门已闭矣。”子路曰：“吾姑至矣。”子羔曰：“不及，莫践其难。”子路曰：“食焉不辟其难。”子羔遂出。子路入，及门，公孙敢阖门，曰：“毋入为也！”子路曰：“是公孙也？求利而逃其难。由不然，利其禄，必救其患。”有使者出，子路乃得入。曰：“太子焉用孔悝？虽杀之，必或继之。”且曰：“太子无勇。若燔台，必舍孔叔。”太子闻之，惧，下石乞、盂黡敌子路，以戈击之，割缨。子路曰：“君子死，冠不免。”结缨而死。孔子闻卫乱，曰：“嗟乎！柴也其来乎？由也其死矣。”孔悝竟立太子蒯聩，是为庄公。</p><p>　　庄公蒯聩者，出公父也，居外，怨大夫莫迎立。元年即位，欲尽诛大臣，曰：“寡人居外久矣，子亦尝闻之乎？”群臣欲作乱，乃止。</p><p>　　二年，鲁孔丘卒。</p><p>　　三年，庄公上城，见戎州。曰：“戎虏何为是？”戎州病之。十月，戎州告赵简子，简子围卫。十一月，庄公出奔，卫人立公子斑师为卫君。齐伐卫，虏斑师，更立公子起为卫君。</p><p>　　卫君起元年，卫石曼尃逐其君起，起奔齐。卫出公辄自齐复归立。初，出公立十二年亡，亡在外四年复入。出公後元年，赏从亡者。立二十一年卒，出公季父黔攻出公子而自立，是为悼公。</p><p>　　悼公五年卒，子敬公弗立。敬公十九年卒，子昭公纠立。是时三晋彊，卫如小侯，属之。</p><p>　　昭公六年，公子亹弑之代立，是为怀公。怀公十一年，公子穨弑怀公而代立，是为慎公。慎公父，公子適；適父，敬公也。慎公四十二年卒，子声公训立。声公十一年卒，子成侯立。</p><p>　　成侯十一年，公孙鞅入秦。十六年，卫更贬号曰侯。</p><p>　　二十九年，成侯卒，子平侯立。平侯八年卒，子嗣君立。</p><p>　　嗣君五年，更贬号曰君，独有濮阳。</p><p>　　四十二年卒，子怀君立。怀君三十一年，朝魏，魏囚杀怀君。魏更立嗣君弟，是为元君。元君为魏婿，故魏立之。元君十四年，秦拔魏东地，秦初置东郡，更徙卫野王县，而并濮阳为东郡。二十五年，元君卒，子君角立。</p><p>　　君角九年，秦并天下，立为始皇帝。二十一年，二世废君角为庶人，卫绝祀。</p><p>　　太史公曰：余读世家言，至於宣公之太子以妇见诛，弟寿争死以相让，此与晋太子申生不敢明骊姬之过同，俱恶伤父之志。然卒死亡，何其悲也！或父子相杀，兄弟相灭，亦独何哉？</p><p>　　司寇受封，梓材有作。成锡厥器，夷加其爵。暨武能脩，从文始约。诗美归燕，传矜石碏。皮冠射鸿，乘轩使穀。宣纵淫嬖，衅生伋、朔。蒯聩得罪，出公行恶。卫祚日衰，失於君角。</p></article><hr><div class=page-end><div class=backlinks-container><h3>Backlinks</h3><ul class=backlinks><li>No backlinks found</li></ul></div></div><div id=contact_buttons><footer><p>Made by Jacky Zhao using <a href=https://github.com/jackyzha0/quartz>Quartz</a>, © 2022</p><ul><li><a href=/>Home</a></li><li><a href=https://twitter.com/_jzhao>Twitter</a></li><li><a href=https://github.com/jackyzha0>Github</a></li></ul></footer></div><script src=https://lzyerste.github.io/quartz/js/popover.e57188d2e4c06b0654e020b3a734bb62.min.js></script>
<script>initPopover("https://lzyerste.github.io/quartz")</script></div></body></html>
<!doctype html><html lang=en><head><meta charset=utf-8><meta name=description content="历书 作者： 司马迁
　昔自在古，历建正作於孟春。於时冰泮发蛰，百草奋兴，秭鳺先滜。物乃岁具，生於东，次顺四时，卒于冬分。时鸡三号，卒明。抚十二节，卒于丑。日月成，故明也。明者孟也，幽者幼也，幽明者雌雄也。雌雄代兴，而顺至正之统也。日归于西，起明於东；月归於东，起明于西。正不率天，又不由人，则凡事易坏而难成矣。
　王者易姓受命，必慎始初，改正朔，易服色，推本天元，顺承厥意。
　太史公曰：神农以前尚矣。盖黄帝考定星历，建立五行，起消息，正闰馀，於是有天地神祇物类之官，是谓五官。各司其序，不相乱也。民是以能有信，神是以能有明德。民神异业，敬而不渎，故神降之嘉生，民以物享，灾祸不生，所求不匮。
　少昚氏之衰也，九黎乱德，民神杂扰，不可放物，祸菑荐至，莫尽其气。颛顼受之，乃命南正重司天以属神，命火正黎司地以属民，使复旧常，无相侵渎。其後三苗服九黎之德，故二官咸废所职，而闰馀乖次，孟陬殄灭，摄提无纪，历数失序。尧复遂重黎之後，不忘旧者，使复典之，而立羲和之官。明时正度，则阴阳调，风雨节，茂气至，民无夭疫。年耆禅舜，申戒文祖，云“天之历数在尔躬”。舜亦以命禹。由是观之，王者所重也。
　夏正以正月，殷正以十二月，周正以十一月。盖三王之正若循环，穷则反本。天下有道，则不失纪序；无道，则正朔不行於诸侯。
　幽、厉之後，周室微，陪臣执政，史不记时，君不告朔，故畴人子弟分散，或在诸夏，或在夷狄，是以其禨祥废而不统。周襄王二十六年闰三月，而春秋非之。先王之正时也，履端於始，举正於中，归邪於终。履端於始，序则不愆；举正於中，民则不惑；归邪於终，事则不悖。
　其後战国并争，在於彊国禽敌，救急解纷而已，岂遑念斯哉！是时独有邹衍，明於五德之传，而散消息之分，以显诸侯。而亦因秦灭六国，兵戎极烦，又升至尊之日浅，未暇遑也。而亦颇推五胜，而自以为获水德之瑞，更名河曰“德水”，而正以十月，色上黑。然历度闰馀，未能睹其真也。
　汉兴，高祖曰“北畤待我而起”，亦自以为获水德之瑞。虽明习历及张苍等，咸以为然。是时天下初定，方纲纪大基，高后女主，皆未遑，故袭秦正朔服色。
　至孝文时，鲁人公孙臣以终始五德上书，言“汉得土德，宜更元，改正朔，易服色。当有瑞，瑞黄龙见”。事下丞相张苍，张苍亦学律历，以为非是，罢之。其後黄龙见成纪，张苍自黜，所欲论著不成。而新垣平以望气见，颇言正历服色事，贵幸，後作乱，故孝文帝废不复问。"><title>历书</title><meta name=viewport content="width=device-width,initial-scale=1"><link rel="shortcut icon" type=image/png href=https://lzyerste.github.io/quartz//icon.png><link href="https://fonts.googleapis.com/css2?family=Inter:wght@400;600;700&family=Source+Sans+Pro:wght@400;600;700&family=Fira+Code:wght@400;700&display=swap" rel=stylesheet><link href=https://lzyerste.github.io/quartz/styles.48db36360688fe00f0a39f3cf1417c4b.min.css rel=stylesheet><script src=https://lzyerste.github.io/quartz/js/darkmode.46b07878b7f5d9e26ad7a3c40f8a0605.min.js></script>
<link rel=stylesheet href=https://cdn.jsdelivr.net/npm/katex@0.15.1/dist/katex.min.css integrity=sha384-R4558gYOUz8mP9YWpZJjofhk+zx0AS11p36HnD2ZKj/6JR5z27gSSULCNHIRReVs crossorigin=anonymous><script defer src=https://cdn.jsdelivr.net/npm/katex@0.15.1/dist/katex.min.js integrity=sha384-z1fJDqw8ZApjGO3/unPWUPsIymfsJmyrDVWC8Tv/a1HeOtGmkwNd/7xUS0Xcnvsx crossorigin=anonymous></script>
<script defer src=https://cdn.jsdelivr.net/npm/katex@0.15.1/dist/contrib/auto-render.min.js integrity=sha384-+XBljXPPiv+OzfbB3cVmLHf4hdUFHlWNZN5spNQ7rmHTXpd7WvJum6fIACpNNfIR crossorigin=anonymous></script>
<script>document.addEventListener("DOMContentLoaded",function(){renderMathInElement(document.body,{delimiters:[{left:"$$",right:"$$",display:!0},{left:"$",right:"$",display:!1}],throwOnError:!1})})</script><script>const BASE_URL="https://lzyerste.github.io/quartz/",fetchData=Promise.all([fetch("https://lzyerste.github.io/quartz/indices/linkIndex.f477bbe572ee7d758ce303008c02fc00.min.json").then(e=>e.json()).then(e=>({index:e.index,links:e.links})),fetch("https://lzyerste.github.io/quartz/indices/contentIndex.29a1e05025ab19523f2ddc95a2708592.min.json").then(e=>e.json())]).then(([{index:e,links:t},n])=>({index:e,links:t,content:n}))</script></head><script async src="https://www.googletagmanager.com/gtag/js?id=G-XYFD95KB4J"></script>
<script>var doNotTrack=!1;if(!doNotTrack){window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-XYFD95KB4J",{anonymize_ip:!1})}</script><body><div id=search-container><div id=search-space><input autocomplete=off id=search-bar name=search type=text aria-label=Search placeholder="Search for something..."><div id=results-container></div></div></div><script src=https://cdn.jsdelivr.net/npm/flexsearch@0.7.21/dist/flexsearch.bundle.js integrity="sha256-i3A0NZGkhsKjVMzFxv3ksk0DZh3aXqu0l49Bbh0MdjE=" crossorigin=anonymous defer></script>
<script defer src=https://lzyerste.github.io/quartz/js/search.7861a82db330f0a40935b7458fee3a02.min.js></script><div class=singlePage><header><h1 id=page-title><a href=https://lzyerste.github.io/quartz/>🪴 Quartz 3.2</a></h1><svg tabindex="0" id="search-icon" aria-labelledby="title desc" role="img" xmlns="http://www.w3.org/2000/svg" viewBox="0 0 19.9 19.7"><title id="title">Search Icon</title><desc id="desc">Icon to open search</desc><g class="search-path" fill="none"><path stroke-linecap="square" d="M18.5 18.3l-5.4-5.4"/><circle cx="8" cy="8" r="7"/></g></svg><div class=spacer></div><div class=darkmode><input class=toggle id=darkmode-toggle type=checkbox tabindex=-1>
<label id=toggle-label-light for=darkmode-toggle tabindex=-1><svg xmlns="http://www.w3.org/2000/svg" xmlns:xlink="http://www.w3.org/1999/xlink" id="dayIcon" viewBox="0 0 35 35" style="enable-background:new 0 0 35 35"><title>Light Mode</title><path d="M6 17.5C6 16.672 5.328 16 4.5 16h-3C.672 16 0 16.672.0 17.5S.672 19 1.5 19h3C5.328 19 6 18.328 6 17.5zM7.5 26c-.414.0-.789.168-1.061.439l-2 2C4.168 28.711 4 29.086 4 29.5 4 30.328 4.671 31 5.5 31c.414.0.789-.168 1.06-.44l2-2C8.832 28.289 9 27.914 9 27.5 9 26.672 8.329 26 7.5 26zm10-20C18.329 6 19 5.328 19 4.5v-3C19 .672 18.329.0 17.5.0S16 .672 16 1.5v3C16 5.328 16.671 6 17.5 6zm10 3c.414.0.789-.168 1.06-.439l2-2C30.832 6.289 31 5.914 31 5.5 31 4.672 30.329 4 29.5 4c-.414.0-.789.168-1.061.44l-2 2C26.168 6.711 26 7.086 26 7.5 26 8.328 26.671 9 27.5 9zM6.439 8.561C6.711 8.832 7.086 9 7.5 9 8.328 9 9 8.328 9 7.5c0-.414-.168-.789-.439-1.061l-2-2C6.289 4.168 5.914 4 5.5 4 4.672 4 4 4.672 4 5.5c0 .414.168.789.439 1.06l2 2.001zM33.5 16h-3c-.828.0-1.5.672-1.5 1.5s.672 1.5 1.5 1.5h3c.828.0 1.5-.672 1.5-1.5S34.328 16 33.5 16zM28.561 26.439C28.289 26.168 27.914 26 27.5 26c-.828.0-1.5.672-1.5 1.5.0.414.168.789.439 1.06l2 2C28.711 30.832 29.086 31 29.5 31c.828.0 1.5-.672 1.5-1.5.0-.414-.168-.789-.439-1.061l-2-2zM17.5 29c-.829.0-1.5.672-1.5 1.5v3c0 .828.671 1.5 1.5 1.5s1.5-.672 1.5-1.5v-3C19 29.672 18.329 29 17.5 29zm0-22C11.71 7 7 11.71 7 17.5S11.71 28 17.5 28 28 23.29 28 17.5 23.29 7 17.5 7zm0 18c-4.136.0-7.5-3.364-7.5-7.5s3.364-7.5 7.5-7.5 7.5 3.364 7.5 7.5S21.636 25 17.5 25z"/></svg></label><label id=toggle-label-dark for=darkmode-toggle tabindex=-1><svg xmlns="http://www.w3.org/2000/svg" xmlns:xlink="http://www.w3.org/1999/xlink" id="nightIcon" viewBox="0 0 100 100" style="enable-background='new 0 0 100 100'"><title>Dark Mode</title><path d="M96.76 66.458c-.853-.852-2.15-1.064-3.23-.534-6.063 2.991-12.858 4.571-19.655 4.571C62.022 70.495 50.88 65.88 42.5 57.5 29.043 44.043 25.658 23.536 34.076 6.47c.532-1.08.318-2.379-.534-3.23-.851-.852-2.15-1.064-3.23-.534-4.918 2.427-9.375 5.619-13.246 9.491-9.447 9.447-14.65 22.008-14.65 35.369.0 13.36 5.203 25.921 14.65 35.368s22.008 14.65 35.368 14.65c13.361.0 25.921-5.203 35.369-14.65 3.872-3.871 7.064-8.328 9.491-13.246C97.826 68.608 97.611 67.309 96.76 66.458z"/></svg></label></div></header><article><h1>历书</h1><p class=meta>Last updated Unknown</p><ul class=tags></ul><h1 id=历书httpsogushiwenorgguwenbookv_113aspx><a href=http://so.gushiwen.org/guwen/bookv_113.aspx rel=noopener>历书</a></h1><p>作者：
<a href=http://so.gushiwen.org/author_608.aspx rel=noopener>司马迁</a></p><p>　　昔自在古，历建正作於孟春。於时冰泮发蛰，百草奋兴，秭鳺先滜。物乃岁具，生於东，次顺四时，卒于冬分。时鸡三号，卒明。抚十二节，卒于丑。日月成，故明也。明者孟也，幽者幼也，幽明者雌雄也。雌雄代兴，而顺至正之统也。日归于西，起明於东；月归於东，起明于西。正不率天，又不由人，则凡事易坏而难成矣。</p><p>　　王者易姓受命，必慎始初，改正朔，易服色，推本天元，顺承厥意。</p><p>　　太史公曰：神农以前尚矣。盖黄帝考定星历，建立五行，起消息，正闰馀，於是有天地神祇物类之官，是谓五官。各司其序，不相乱也。民是以能有信，神是以能有明德。民神异业，敬而不渎，故神降之嘉生，民以物享，灾祸不生，所求不匮。</p><p>　　少昚氏之衰也，九黎乱德，民神杂扰，不可放物，祸菑荐至，莫尽其气。颛顼受之，乃命南正重司天以属神，命火正黎司地以属民，使复旧常，无相侵渎。其後三苗服九黎之德，故二官咸废所职，而闰馀乖次，孟陬殄灭，摄提无纪，历数失序。尧复遂重黎之後，不忘旧者，使复典之，而立羲和之官。明时正度，则阴阳调，风雨节，茂气至，民无夭疫。年耆禅舜，申戒文祖，云“天之历数在尔躬”。舜亦以命禹。由是观之，王者所重也。</p><p>　　夏正以正月，殷正以十二月，周正以十一月。盖三王之正若循环，穷则反本。天下有道，则不失纪序；无道，则正朔不行於诸侯。</p><p>　　幽、厉之後，周室微，陪臣执政，史不记时，君不告朔，故畴人子弟分散，或在诸夏，或在夷狄，是以其禨祥废而不统。周襄王二十六年闰三月，而春秋非之。先王之正时也，履端於始，举正於中，归邪於终。履端於始，序则不愆；举正於中，民则不惑；归邪於终，事则不悖。</p><p>　　其後战国并争，在於彊国禽敌，救急解纷而已，岂遑念斯哉！是时独有邹衍，明於五德之传，而散消息之分，以显诸侯。而亦因秦灭六国，兵戎极烦，又升至尊之日浅，未暇遑也。而亦颇推五胜，而自以为获水德之瑞，更名河曰“德水”，而正以十月，色上黑。然历度闰馀，未能睹其真也。</p><p>　　汉兴，高祖曰“北畤待我而起”，亦自以为获水德之瑞。虽明习历及张苍等，咸以为然。是时天下初定，方纲纪大基，高后女主，皆未遑，故袭秦正朔服色。</p><p>　　至孝文时，鲁人公孙臣以终始五德上书，言“汉得土德，宜更元，改正朔，易服色。当有瑞，瑞黄龙见”。事下丞相张苍，张苍亦学律历，以为非是，罢之。其後黄龙见成纪，张苍自黜，所欲论著不成。而新垣平以望气见，颇言正历服色事，贵幸，後作乱，故孝文帝废不复问。</p><p>　　至今上即位，招致方士唐都，分其天部；而巴落下闳运算转历，然後日辰之度与夏正同。乃改元，更官号，封泰山。因诏御史曰：“乃者，有司言星度之未定也，广延宣问，以理星度，未能詹也。盖闻昔者黄帝合而不死，名察度验，定清浊，起五部，建气物分数。然盖尚矣。书缺乐弛，朕甚闵焉。朕唯未能循明也，绩日分，率应水德之胜。今日顺夏至，黄钟为宫，林钟为徵，太蔟为商，南吕为羽，姑洗为角。自是以後，气复正，羽声复清，名复正变，以至子日当冬至，则阴阳离合之道行焉。十一月甲子朔旦冬至已詹，其更以七年为太初元年。年名‘焉逢摄提格’，月名‘毕聚’，日得甲子，夜半朔旦冬至。”</p><p>　　◎历术甲子篇</p><p>　　太初元年，岁名“焉逢摄提格”，月名“毕聚”，日得甲子，夜半朔旦冬至。</p><p>　　正北</p><p>　　十二无大馀，无小馀；无大馀，无小馀；</p><p>　　焉逢摄提格太初元年。</p><p>　　十二</p><p>　　大馀五十四，小馀三百四十八；大馀五，小馀八；</p><p>　　端蒙单阏二年。</p><p>　　闰十三</p><p>　　大馀四十八，小馀六百九十六；大馀十，小馀十六；</p><p>　　游兆执徐三年。</p><p>　　十二</p><p>　　大馀十二，小馀六百三；大馀十五，小馀二十四；</p><p>　　彊梧大荒落四年。</p><p>　　十二</p><p>　　大馀七，小馀十一；大馀二十一，无小馀；</p><p>　　徒维敦牂天汉元年。</p><p>　　闰十三</p><p>　　大馀一，小馀三百五十九；大馀二十六，小馀八；</p><p>　　祝犁协洽二年。</p><p>　　十二</p><p>　　大馀二十五，小馀二百六十六；大馀三十一，小馀十六；</p><p>　　商横涒滩三年。</p><p>　　十二</p><p>　　大馀十九，小馀六百一十四；大馀三十六，小馀二十四；</p><p>　　昭阳作鄂四年。</p><p>　　闰十三</p><p>　　大馀十四，小馀二十二；大馀四十二，无小馀；横艾淹茂太始元年。</p><p>　　十二</p><p>　　大馀三十七，小馀八百六十九；大馀四十七，小馀八；</p><p>　　尚章大渊献二年。</p><p>　　闰十三</p><p>　　大馀三十二，小馀二百七十七；大馀五十二，小馀一十六；</p><p>　　焉逢困敦三年。</p><p>　　十二</p><p>　　大馀五十六，小馀一百八十四；大馀五十七，小馀二十四；</p><p>　　端蒙赤奋若四年。</p><p>　　十二</p><p>　　大馀五十，小馀五百三十二；大馀三，无小馀；</p><p>　　游兆摄提格征和元年。</p><p>　　闰十三</p><p>　　大馀四十四，小馀八百八十；大馀八，小馀八；</p><p>　　彊梧单阏二年。</p><p>　　十二</p><p>　　大馀八，小馀七百八十七；大馀十三，小馀十六；</p><p>　　徒维执徐三年。</p><p>　　十二</p><p>　　大馀三，小馀一百九十五；大馀十八，小馀二十四；</p><p>　　祝犁大芒落四年。</p><p>　　闰十三</p><p>　　大馀五十七，小馀五百四十三；大馀二十四，无小馀；</p><p>　　商横敦牂後元元年。</p><p>　　十二</p><p>　　大馀二十一，小馀四百五十；大馀二十九，小馀八；</p><p>　　昭阳汁洽二年。</p><p>　　闰十三</p><p>　　大馀十五，小馀七百九十八；大馀三十四，小馀十六；</p><p>　　横艾涒滩始元元年。</p><p>　　正西十二</p><p>　　大馀三十九，小馀七百五；大馀三十九，小馀二十四；</p><p>　　尚章作噩二年。</p><p>　　十二</p><p>　　大馀三十四，小馀一百一十三；大馀四十五，无小馀；</p><p>　　焉逢淹茂三年。</p><p>　　闰十三</p><p>　　大馀二十八，小馀四百六十一；大馀五十，小馀八；</p><p>　　端蒙大渊献四年。</p><p>　　十二</p><p>　　大馀五十二，小馀三百六十八；大馀五十五，小馀十六；</p><p>　　游兆困敦五年。</p><p>　　十二</p><p>　　大馀四十六，小馀七百一十六；无大馀，小馀二十四；</p><p>　　彊梧赤奋若六年。</p><p>　　闰十三</p><p>　　大馀四十一，小馀一百二十四；大馀六，无小馀；</p><p>　　徒维摄提格元凤元年。</p><p>　　十二</p><p>　　大馀五，小馀三十一；大馀十一，小馀八；</p><p>　　祝犁单阏二年。</p><p>　　十二</p><p>　　大馀五十九，小馀三百七十九；大馀十六，小馀十六；</p><p>　　商横执徐三年。</p><p>　　闰十三</p><p>　　大馀五十三，小馀七百二十七；大馀二十一，小馀二十四；</p><p>　　昭阳大荒落四年。</p><p>　　十二</p><p>　　大馀十七，小馀六百三十四；大馀二十七，无小馀；</p><p>　　横艾敦牂五年。</p><p>　　闰十三</p><p>　　大馀十二，小馀四十二；大馀三十二，小馀八；</p><p>　　尚章汁洽六年。</p><p>　　十二</p><p>　　大馀三十五，小馀八百八十九；大馀三十七，小馀十六；</p><p>　　焉逢涒滩元平元年</p><p>　　十二</p><p>　　大馀三十，小馀二百九十七；大馀四十二，小馀二十四；</p><p>　　端蒙作噩本始元年。</p><p>　　闰十三</p><p>　　大馀二十四，小馀六百四十五；大馀四十八，无小馀；</p><p>　　游兆阉茂二年。</p><p>　　十二</p><p>　　大馀四十八，小馀五百五十二；大馀五十三，小馀八；</p><p>　　彊梧大渊献三年。</p><p>　　十二</p><p>　　大馀四十二，小馀九百；大馀五十八，小馀十六；徒维困敦四年。</p><p>　　闰十三</p><p>　　大馀三十七，小馀三百八；大馀三，小馀二十四；</p><p>　　祝犁赤奋若地节元年。</p><p>　　十二</p><p>　　大馀一，小馀二百一十五；大馀九，无小馀；</p><p>　　商横摄提格二年。</p><p>　　闰十三</p><p>　　大馀五十五，小馀五百六十三；大馀十四，小馀八；</p><p>　　昭阳单阏三年。</p><p>　　正南十二</p><p>　　大馀十九，小馀四百七十；大馀十九，小馀十六；</p><p>　　横艾执徐四年。</p><p>　　十二</p><p>　　大馀十三，小馀八百一十八；大馀二十四，小馀二十四；</p><p>　　尚章大荒落元康元年。</p><p>　　闰十三</p><p>　　大馀八，小馀二百二十六；大馀三十，无小馀；</p><p>　　焉逢敦牂二年。</p><p>　　十二</p><p>　　大馀三十二，小馀一百三十三；大馀三十五，小馀八；</p><p>　　端蒙协洽三年。</p><p>　　十二</p><p>　　大馀二十六，小馀四百八十一；大馀四十，小馀十六；</p><p>　　游兆涒滩四年。</p><p>　　闰十三</p><p>　　大馀二十，小馀八百二十九；大馀四十五，小馀二十四；</p><p>　　彊梧作噩神雀元年。</p><p>　　十二</p><p>　　大馀四十四，小馀七百三十六；大馀五十一，无小馀；</p><p>　　徒维淹茂二年。</p><p>　　十二</p><p>　　大馀三十九，小馀一百四十四；大馀五十六，小馀八；</p><p>　　祝犁大渊献三年。</p><p>　　闰十三</p><p>　　大馀三十三，小馀四百九十二；大馀一，小馀十六；</p><p>　　商横困敦四年。</p><p>　　十二</p><p>　　大馀五十七，小馀三百九十九；大馀六，小馀二十四；</p><p>　　昭阳赤奋若五凤元年。</p><p>　　闰十三</p><p>　　大馀五十一，小馀七百四十七；大馀十二，无小馀；</p><p>　　横艾摄提格二年。</p><p>　　十二</p><p>　　大馀十五，小馀六百五十四；大馀十七，小馀八；</p><p>　　尚章单阏三年。</p><p>　　十二</p><p>　　大馀十，小馀六十二；大馀二十二，小馀十六；</p><p>　　焉逢执徐四年。</p><p>　　闰十三</p><p>　　大馀四，小馀四百一十；大馀二十七，小馀二十四；</p><p>　　端蒙大荒落甘露元年。</p><p>　　十二</p><p>　　大馀二十八，小馀三百一十七；大馀三十三，无小馀；</p><p>　　游兆敦牂二年。</p><p>　　十二</p><p>　　大馀二十二，小馀六百六十五；大馀三十八，小馀八；</p><p>　　彊梧协洽三年。</p><p>　　闰十三</p><p>　　大馀十七，小馀七十三；大馀四十三，小馀十六；</p><p>　　徒维涒滩四年。</p><p>　　十二</p><p>　　大馀四十，小馀九百二十；大馀四十八，小馀二十四；</p><p>　　祝犁作噩黄龙元年。</p><p>　　闰十三</p><p>　　大馀三十五，小馀三百二十八；大馀五十四，无小馀；</p><p>　　商横淹茂初元元年。</p><p>　　正东十二</p><p>　　大馀五十九，小馀二百三十五；大馀五十九，小馀八；</p><p>　　昭阳大渊献二年。</p><p>　　十二</p><p>　　大馀五十三，小馀五百八十三；大馀四，小馀十六；</p><p>　　横艾困敦三年。</p><p>　　闰十三</p><p>　　大馀四十七，小馀九百三十一；大馀九，小馀二十四；</p><p>　　尚章赤奋若四年。</p><p>　　十二</p><p>　　大馀十一，小馀八百三十八；大馀十五，无小馀；</p><p>　　焉逢摄提格五年。</p><p>　　十二</p><p>　　大馀六，小馀二百四十六；大馀二十，小馀八；</p><p>　　端蒙单阏永光元年。</p><p>　　闰十三</p><p>　　无大馀，小馀五百九十四；大馀二十五，小馀十六；</p><p>　　游兆执徐二年。</p><p>　　十二</p><p>　　大馀二十四，小馀五百一；大馀三十，小馀二十四；</p><p>　　彊梧大荒落三年。</p><p>　　十二</p><p>　　大馀十八，小馀八百四十九；大馀三十六，无小馀；</p><p>　　徒维敦牂四年。</p><p>　　闰十三</p><p>　　大馀十三，小馀二百五十七；大馀四十一，小馀八；</p><p>　　祝犁协洽五年。</p><p>　　十二</p><p>　　大馀三十七，小馀一百六十四；大馀四十六，小馀十六；</p><p>　　商横涒滩建昭元年。</p><p>　　闰十三</p><p>　　大馀三十一，小馀五百一十二；大馀五十一，小馀二十四；</p><p>　　昭阳作噩二年。</p><p>　　十二</p><p>　　大馀五十五，小馀四百一十九；大馀五十七，无小馀；</p><p>　　横艾阉茂三年。</p><p>　　十二</p><p>　　大馀四十九，小馀七百六十七；大馀二，小馀八；</p><p>　　尚章大渊献四年。</p><p>　　闰十三</p><p>　　大馀四十四，小馀一百七十五；大馀七，小馀十六；</p><p>　　焉逢困敦五年。</p><p>　　十二</p><p>　　大馀八，小馀八十二；大馀十二，小馀二十四；</p><p>　　端蒙赤奋若竟宁元年。</p><p>　　十二</p><p>　　大馀二，小馀四百三十；大馀十八，无小馀；</p><p>　　游兆摄提格建始元年。</p><p>　　闰十三</p><p>　　大馀五十六，小馀七百七十八；大馀二十三，小馀八；</p><p>　　彊梧单阏二年。</p><p>　　十二</p><p>　　大馀二十，小馀六百八十五；大馀二十八，小馀十六；</p><p>　　徒维执徐三年。</p><p>　　闰十三</p><p>　　大馀十五，小馀九十三；大馀三十三，小馀二十四；</p><p>　　祝犁大荒落四年。</p><p>　　右历书：大馀者，日也。小馀者，月也。端蒙者，年名也。支：丑名赤奋若，寅名摄提格。干：丙名游兆。正北，冬至加子时；正西，加酉时；正南，加午时；正东，加卯时。</p><p>　　历数之兴，其来尚矣。重黎是司，容成斯纪。推步天象，消息母子。五胜轮环，三正互起。孟陬贞岁，畴人顺轨。敬授之方，履端为美。</p></article><hr><div class=page-end><div class=backlinks-container><h3>Backlinks</h3><ul class=backlinks><li>No backlinks found</li></ul></div></div><div id=contact_buttons><footer><p>Made by Jacky Zhao using <a href=https://github.com/jackyzha0/quartz>Quartz</a>, © 2022</p><ul><li><a href=/>Home</a></li><li><a href=https://twitter.com/_jzhao>Twitter</a></li><li><a href=https://github.com/jackyzha0>Github</a></li></ul></footer></div><script src=https://lzyerste.github.io/quartz/js/popover.e57188d2e4c06b0654e020b3a734bb62.min.js></script>
<script>initPopover("https://lzyerste.github.io/quartz")</script></div></body></html>